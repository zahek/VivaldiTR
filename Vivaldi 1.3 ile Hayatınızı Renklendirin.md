![vivaldi 1.3](http://res.cloudinary.com/vivaldi/image/upload/v1471343902/1-3_f8wuxc.png#full-width)

## Vivaldi 1.3 Çok Daha Renkli ve Gelişmiş olarak Karşınızda.##

Vivaldi'nin yeni kararlı sürümü 1.3'ü sizlere sunmaktan gurur duyuyoruz...

Yeni kararlı sürüm çok daha renkli, özelleştirilebilir, daha güvenli ve daha da geliştirilmiş olarak ön plana çıkıyor. Eğer sayfamızı yakından takip ediyorsanız haftalık sürümlerden gelişmeleri takip ediyorsunuzdur fakat takip etmiyor iseniz bu yazımızda temel değişiklikleri görebilirsiniz.

Sadece indirin, test edin, eminiz hoşunuza gidecek...

## [Vivaldi 1.3'ü İndirin](https://vivaldi.com/) ##

%%%%


### Tarzınızı Yansıtacak Yeni Temalar

![temalar](http://res.cloudinary.com/vivaldi/image/upload/v1471343902/theme-previews_x4bvrb.gif#full-width)

Vivaldi'nin yepyeni özelliği olan tema desteği sayesinde birbirinden farklı olarak gelen renkli temaları kullanabileceğiniz gibi, tamamen size özgü, kendi tarzınızı yansıtabilecek yepyeni temalar oluşturabilirsiniz. Vivaldi'nin tema anlayışı diğer modern tarayıcıların gitmekte olduğu yönden ziyade farklı bir yönde ilerlemektedir. Kullanıcıya bu anlamda tam bir özelleştirme sunarak tarayıcının adeta her noktasına dokunabilmeyi sunmaktadır.

Denemek için **Ayarlar [Alt+P] / Temalar** sayfasına giderek bir tema seçebilir yahut tema editörü sayesinde farklı renkleri kullanabilirsiniz.

Temaların geliştirilmesi ile ilgili ayrıca merak ettiklerinizi Ruari'nin (kalinte Güvence Mühendisi) Henrik (Tasarımcı) ile yaptığı  [bu röportajda ](https://vivaldi.net/en-US/teamblog/145-vivaldi-browsercast-the-making-of-the-new-theming-engine-episode-3) da bulabilirsiniz.

Yine ayrıca temalarla ilgili aşağıdaki video işinize yarayabilir.

[![Vivaldi İpuçları: Temalar](http://res.cloudinary.com/vivaldi/image/upload/v1471344152/1.3-rehber_x8f6ix.png)](https://www.youtube.com/watch?v=l4wyvKMRVeY "Vivaldi Tema Rehberi")

### Fare Hareketleri###

![fare hareketleri](http://res.cloudinary.com/vivaldi/image/upload/v1471344835/fare-hareket_owskob.png#full-width)

Fare hareketleri bildiğiniz üzere en kullanışlı özelliklerden birisidir. Bu hareketleri varsayılan olarak kullanabileceğiniz gibi kendinize özgü olarak da şekillendirebilirsiniz. 1.3 kararlı sürümle beraber Vivaldi varsayılan olarak birçok yeni fare hareketi eklendi. Ayrıca kendiniz 90'dan farklı eylem için farklı hareketler atayarak kolayca istediğiniz şekilde özelleştirebilirsiniz. Kullanmak için **Ayarlar [Alp+P] / Fare ayarları** sayfasına gidebilirsiniz.


### Daha Geliştirilmiş Gizlilik Ayarları: WebRTC

![webrts](https://res.cloudinary.com/vivaldi/image/upload/v1468305227/webrtc_o7d5rr.png#full-width)

[WebRTC](https://en.wikipedia.org/wiki/WebRTC), Web üzerinden gerçek zamanlı iletişim) kullanıcılara web üzerinde ek bir uygulamaya gerek duymaksızın gerçek zamanlı iletişim kurma olanağı sağlayan bir HTML teknolojisidir. Tarayıcı(lar) üzerinde kolayca ses, video ve dosya paylaşımı uygulamaları kullanabilirsiniz. Pratikte oldukça güzel bir teknoloji olsa da web sitelerinin sizi kolayca izlemesine de olanak sağlamaktadır aynı zamanda.

Eğer gezinirken arkanızda bir üçüncü gözün olmasını istemiyorsanız Vivaldi 1.3 ile beraber bu ayarı ayarlar bölümünden kapatabilirsiniz.

**Ayarlar => Gizlilik => WebRTC IP yönetimi**

_Not: Fakat bu servisleri kullanan bir web sayfasını (Google Hangouts, Appear.in gibi) kullanacaksanız bu ayarı tekrar aktifleştirmeniz gerekecektir._

## Linux Kullanıcıları için...

Bu sürümle beraber Linux kullanıcıları için sekmeleri uykuya alma özelliği geliştirildi ve artık olması gerektiği gibi çalışıyor; ayrıca bazı HTML5 medya içerikleri konusundaki sorunlarda giderilmiş.

Bir diğer değişiklik ise Linux kullanıcıları için eklendi. Bildiğiniz gibi kullanılmayan arka plan sekmelerinin kaynak kullanımını azaltmak için arka plan sekmelerini uyutma özelliği mevcut. Fakat bu özellik Linux sürümlere eklenememişti. Artık Linux sürümlerinde de bu özelliği kullanabilirsiniz. Sekme üzerinde sağ klik menüsünü kullanarak kullanmadığınız sekmeyi ya da tüm arka plan sekmelerini uyku moduna alabilirsiniz.

Bunun yanı sıra birtakım HTML5 medya içerikleri ile ilgili sorunlarda da geliştirmeler yapıldı.

Linux için ise ayrıca şunu belirtmeliyiz ki; Linux Vivaldi için en önemli platformların başında gelmektedir. Birçok farklı platformu desteklemek anlamında farklı derlemeler yayınlanıyor bu anlamda. Fakat ayrıca görsellik anlamında daha da gelişmiş ve masaüstü ortamlarıyla daha uyumlu bir halde çalışması için bir yandan geliştirmeler de devam etmektedir.

Vivaldi'yi kullandığınız/test ettiğiniz için ayrıca teşekkür ederiz.

## [Vivaldi 1.3'ü İndirin](https://vivaldi.com/) ##


Sürümle ilgili tüm değişiklere [buradan](https://update.vivaldi.com/update/1.3/relnotes/1.3.551.30.html) ulaşabilirsiniz.

İyi eğlenceler diliyoruz.


**Not:** Bu sürümle ilgili tüm olumlu/olumsuz görüşlerinizi buradan yahut **[Vivaldi Türkçe Forumları](https://vivaldi.net/forum/turkish)** üzerinden bizlere iletebilirsiniz.
