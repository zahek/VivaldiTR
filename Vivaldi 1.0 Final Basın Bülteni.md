## Vivaldi 1.0: Web’in En İstekli Kullanıcılarına Yeni Bir Tarayıcı


**Vivaldi, herkesin web gezinimini daha verimli, daha üretken ve daha eğlenceli bir hale getirmek amacıyla uzun zamandır beklenen ilk sürümünü yayınlıyor.**

**OSLO – 6 Nisan, 2016 –** Bir yılı aşkın bir süredir devam eden açık geliştirme ve milyonlarca indirme sonrası, masaüstü tarayıcılarına öncülük edecek ilk ana sürümü, **Vivaldi 1.0, bugün yayınladı**. Diğer tarayıcılar sundukları özelliklerden vazgeçerken Vivaldi, webden daha fazlasını bekleyen kullanıcılara verimliliklerini ve üretkenliklerini arttırmaya yardımcı olacak yeni özellikler ekliyor. **Vivaldi’yi ücretsiz olarak [https://vivaldi.com](https://vivaldi.com) adresinden indirebilirsiniz**.

Vivaldi, Opera Software’i kurmuş ve yönetmiş Jon von Tetzchner’’ın da içerisinde yer aldığı, tarayıcılara öncülük eden bir kurucu ekip tarafından sevgiyle üretildi. Vivaldi’yi benzersiz, güçlü bir web aracı yapan birkaç özelliği aşağıda görebilirsiniz.

 * **Sekme Gruplama:** Çok fazla sekme açtığınızı mı hissediyorsunuz? Vivaldi bunu sekme gruplama ile çözüyor. Sekmeleri birbiri üzerine bırakarak gruplar oluşturun. Dağınıklığı azaltmanın ve düzenli kalabilmenin en hızlı yolu. Ayrıca sekmeler arasında geçiş yapmaya hazır olduğunuzda Vivaldi size bunun için de birkaç özelleştirme sunuyor.

 * **Sekme Grubu Döşeme:** Büyük bir ekranınız mı var? Sekme grubunu döşeyin ve birçok sayfayı aynı anda görün! Çoklu sekme grupları ile bir nevi çoklu masaüstüne sahip olmak gibi!

 * **Oturumlar:** Tarayıcı yönetimini bir adım ileriye taşıyın. Beğendiğiniz sekme kümesini bir oturum olarak kaydedin ve ihtiyacınız olduğunda kolayca erişin.

 * **Notlar:**  Araştırmacılar için harika bir araç. Seçin ve not olarak kaydedin. Vivaldi o anda hangi sayfada gezindiğinizi hatırlar ve hatta ekran görüntüsü almanıza olanak sağlar.

 * **Hızlı Komutlar:** Açık sekmelere, yer imlerinize, geçmişe, ayarlara ve çok daha fazlasına bir komut arayüzüyle erişin.

 * **Fare hareketleri ve klavye kısayolları:** Eğer tarayıcıyı çok daha hızlı bir şekilde kontrol etmek istiyorsanız, fare hareketleri ile hemen her eylemi bir bilek hareketi ile yapabilirsiniz. Klavye kısayolları aynı şeyi basit tuş kombinasyonları ile yapar.

 * **Hızlı Erişim:** Sık kullanıdığınız siteleriniz ve yer imleriniz herhangi bir boş sayfadan kolayca erişilebilir. Hatta daha fazla Hızlı Erişim için Grupları ve Klasörleri dahil edin.

 * **Daha iyi yer imleri:** Yer imlerinize yer imleri panelinden, yer imleri yöneticisinden, yer imleri araç çubuğundan ve elbette Hızlı Erişim’den ulaşabilirsiniz.

 * **Web Panelleri:** Web sayfalarını Vivaldi’nin yan panelinde görüntüleyin. Webde gezinirken bir yandan tweetlerinize bakmak, Facebook iletilerinizi görmek ve arkadaşlarınızla sohbet etmek için harika bir yol. Web için “Panik düğmesi”nden sonraki en iyi şey olduğunu söylemek isteriz.

 * **Kişiselleştirilmiş:** Vivaldi size uyum sağlar, bunun başka bir yolu yok. Vivaldi’yi milyonlarca kullanıcıdan aldığımız geri bildirimleri temel alarak, en fazla özelleştirilebilen tarayıcı olarak geliştirdik. Aslında, Vivaldi’yi kendi harika tarayıcınız yapabilmeniz için 1 milyondan fazla farklı yol var.

 * **Ve elbette daha fazlası:** Webde daha verimli ve etkin kalabilmeyi keşfedebilmeniz için bir sürü özellik bulunuyor. Ek olarak, Vivaldi Chrome uzantılarını destekler; buna rağmen umuyoruz ki birçok özellik Vivaldi içinde bulunduğundan buna çok fazla ihtiyacınız olmayacak.

Vivaldi, Web için - ile beraber - geliştirilmiş bir tarayıcıdır. Arayüzünde React ve JavaScript dışında Node.js kullanılır. Tarayıcı çekirdeğinde, sayfaları daha hızlı ve daha doğru bir şekilde yorumlayabilen Chromium kullanır.

_“Misyonumuzu tarayıcıları tekrar güçlü yapmak üzerine kurduk.”_ diyor Jon von Tetzchner (CEO, Vivaldi). _“Bu yüzden Vivaldi 1.0 hem geçmişe hem de geleceğe bir bakıştır ve ‘Çağdaş Klasik’ bir  tasarım ile zamanının çoğunu tarayıcılarıyla en iyi şekilde geçirebilmeleri için kullanıcılarımıza yardımcı olur.”_

Von Tetzchner devam ediyor: _“Milyonlarca insan, kendi denetimlerinde, daha iyi bir tarayıcı istedikleri konusunda aynı fikirdeler. Yapmakta olduğumuz her şey kullanıcıların hizmetinde. Herhangi bir yatırımcımız ve bizim iş akışımıza müdahale edecek bir ajandaları yok. Hiçbir çıkış stratejimiz yok ve buradayız. Tüm istediğimiz, insanlara kullanırken gurur duyacakları ve bizim Vivaldi olarak adlandırmaktan gurur duyduğumuz bir tarayıcı vermek."_

#### Vivaldi Technologies Hakkında

Vivaldi Technologies, web kullanıcıları için ürünler ve hizmetler sunan çalışan sahipli bir şirkettir. Yaptığı her şeyde, Vivaldi kullanıcılarının önceliklerine inanır. Vivaldi'nin genel merkezi Oslo'da yerleşiktir ve aynı zamanda Reykjavik, Boston ve Palo Alto'da da ofisleri bulunmaktadır. Misyonumuz hakkında daha fazla bilgi edinmek için internet sitemizi ziyaret edebilirsiniz. [http://www.vivaldi.com/](http://www.vivaldi.com/)


##### Kaynaklar

**[Basın Kiti](https://vivaldi.com/press/vivaldi_press_kit_1.0.zip)**

**[Vivaldi Yorumları](https://storify.com/vivaldibrowser/what-do-you-love-about-vivaldi)**


## [Vivaldi Final 1.0'ı İndirin](https://vivaldi.com/download/stable)
