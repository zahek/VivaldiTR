# Vivaldi 1.4 ile Kontrolü Ele Alın

![vivaldi 1.4](http://res.cloudinary.com/vivaldi/image/upload/v1473245914/1-4_q1jay7.png#full-width)

**Vivaldi 1.4 ile tarayıcınızı çok daha fazla kontrol altına alabileceksiniz. Zamanlayın, geri getirin ve çok daha esnek bir şekilde kullanın...**

## [Vivaldi 1.4'ü İndirin](https://vivaldi.com/) ##

%%%%

Vivaldi ile mümkün olan en fazla şekilde sizlere özelleştirme ve modern bir web tarayıcı sunmayı amaçlıyoruz. Bu anlamda geçtiğimiz Ağustos ayında 1.3 kararlı sürümü tema desteği ile beraber sunmuştuk. O günden bu yana birçok olumlu geri dönüş aldık. Teşekkürler!


Bir önceki kararlı sürümden bu yana neredeyse bir aylık süre geçmiş olmasına rağmen daha gelişmiş bir kararlı sürüm ile tekrar karşınızdayız. Bir takım yenilikler ve elbette birçok geliştirme göreceksiniz. Umuyoruz beğenirsiniz...

## Tema Zamanlama Desteği

[![Tema Zamanlama](http://res.cloudinary.com/vivaldi/image/upload/v1473245917/tema-zamanla-video_gp3dtd.png)](https://www.youtube.com/watch?v=4r2wSFfIPSE "Tema Zamanlama")


**Tema zamanlama özelliği; günün istediğiniz bir saatinde tarayıcınızın istediğiniz temayı kullanmasına olanak veren yeni bir özellik. Bulunduğunuz ortama göre, o anki saate göre, yani tamamen size uyum sağlayabilen bir arayüze kavuşmanıza olanak sağlayan bir özellik.**

Örneğin gündüzleri daha açık renkli bir tema kullanıyorken, geceleri daha koyu bir tema ile daha rahat bir görüş sağlayabilirsiniz. İş yeri için farklı yahut ev için farklı temalar da zamanlayabilirsiniz.

![vivaldi 1.4](http://res.cloudinary.com/vivaldi/image/upload/v1473246760/schedule-slider_mlratf.gif#full-width)

Bu özelliği kullanmak için **Ayarlar / Temalar** sayfasına giderek sayfanın alt kısmındaki "**Temaları zamana göre değiştir**" ayarını **işaretleyerek** istediğiniz temaları zamanlayabilirsiniz.

_Unutmayın, bu özellik Vivaldi'yi temaları değiştiren tek taracıyı haline getirmektedir._


## Daha Fazla Esneklik

### Web Panelleri Geliştirmeleri

Vivaldi'nin nasıl kullanıldığına bakıldığında kullanıcıların birçok özelliği **aktif olarak kullandığı görünmektedir**. Öne çıkan en önemli özelliklerden birisi de şüphesiz **Web Panelleri** ve günlük kullanımda oldukça yayın olduğu görülüyor.

Dolayısıyla böyle bir tablo ile karşı karşıya olduğumuza göre bu özelliği daha fazla geliştirmemiz gerektiğini düşünüyoruz. Bu anlamda 1.4 sürümle beraber **web panelleri farklı genişliklerde ayarlayabilme ve daha fazla düğme ile kontrol edebilme imkanı sunuyoruz**.

![web panelleri](http://res.cloudinary.com/vivaldi/image/upload/v1473248141/web-panel_qpll5f.png#full-width)

Web panellerinin hepsi aynı yapıda değil. Kimisi varsayılan genişliğe uygun olabiliyorken, bazıları daha geniş bir alanda görüntüleme gerektiriyor. Ayarlanabilir genişlik desteği ile artık istediğiniz paneli istediğiniz genişlikte sabitleyip, kullanabilirsiniz.

Bunun için ilgili web paneli simgesi üzerinde **farenizin sağ tuşunu tıklayarak Sağ Klik menüsünü** kullanabilirsiniz.


### Tek Tıkla Son Kapatılan Sekmeyi Geri getirmek

Zaman zaman yanlışlıkla gezindiğiniz sekmeyi kapatabilirsiniz. Zaman da oldukça değerli malum. Bu tip bir durum için Vivaldi birkaç farklı yol var öneriyor elbette. **CTRL+Z kısayolu ile** ya da **çöp kutusu simgesini tıklayarak** açılan menüden istediğiniz sekmeyi geri alabilirsiniz.

Ama artık daha hızlı bir yol da var :) **Farenizin orta tuşu ile** tarayıcının sağ üst köşesinde bulunana **Çöp Kutusu** simgesine tıklamanız halinde son kapatılan sekme tekrar açılacak. Bu kadar hızlı ve basit.

Biz sizler için Vivaldi'yi en iyi şekilde geliştirmeye ve özelleştirmeye devam ediyoruz. Umuyoruz siz de beğeneceksiniz.


## [Vivaldi 1.4'ü İndirin](https://vivaldi.com/) ##

Sürümle ilgili tüm değişiklere [buradan](#) ulaşabilirsiniz.

İyi eğlenceler diliyoruz.

**Not:** Bu sürümle ilgili tüm olumlu/olumsuz görüşlerinizi buradan yahut **[Vivaldi Türkçe Forumları](https://vivaldi.net/forum/turkish)** üzerinden bizlere iletebilirsiniz.
